<HTML>
<HEAD><META HTTP-EQUIV="content-type" CONTENT="text/html; charset=iso-8859-1"> 
<TITLE>Software License</TITLE>
</HEAD>
<BODY>
International Licensaftale for Evaluering af Programmer<br>
<br>
<br>
Del 1 - Generelle vilkår<br>
<br>
<br>
LÆS DENNE AFTALE GRUNDIGT IGENNEM, INDEN DE ANVENDER PROGRAMMET. VED AT TAGE PROGRAMMET I ANVENDELSE ACCEPTERER DE AT OVERHOLDE VILKÅRENE I AFTALEN. HVIS DE IKKE KAN ACCEPTERE VILKÅRENE I DENNE AFTALE, SKAL DE STRAKS RETURNERE DET UBRUGTE PROGRAM TIL IBM.<br>
<br>
Programmet ejes af International Business Machines Corporation eller et af dets datterselskaber (under et kaldet IBM) eller af en af IBM's leverandører og er genstand for copyright og licenseres og sælges således ikke.<br>
<br>
Program betyder det oprindelige program og alle hele eller delvise kopier af det. Et Program består af maskinlæsbare instruktioner, dets komponenter, data, audiovisuelt indhold, f.eks. billeder, tekst, lyd eller illustrationer, og tilhørende licensmaterialer.<br>
<br>
Nærværende Aftale omfatter Del 1 - Generelle vilkår og Del 2 - Særlige vilkår for specifikke lande og udgør den fuldstændige aftale vedrørende brug af Programmet og erstatter en eventuel tidligere indgået skriftlig eller mundtlig aftale mellem Dem og IBM. Vilkårene i Del 2 kan erstatte eller ændre vilkårene under Del 1.<br>
<br>
<br>
1. Licens<br>
<br>
Brug af Programmet<br>
<br>
IBM giver Dem en ikke-eksklusiv, ikke-overdragelig licens til Programmet.<br>
<br>
De 1) må kun bruge Programmet til intern evaluering, test eller demonstrationsformål på prøvebasis eller efter Prøv og køb-princippet og 2) har ret til at tage og installere et rimeligt antal kopier af Programmet i forbindelse med ovenstående formål, medmindre IBM har angivet et bestemt antal kopier i dokumentationen, der følger med Programmet. Vilkårene i denne licens gælder hver kopi, der oprettes. De skal gengive copyrighterklæringen og enhver anden erklæring om ejendomsrettigheder på enhver hel eller delvis kopi af Programmet.<br>
<br>
Programmet kan indeholde en programdel, der forhindrer brug af Programmet ved udløb af licensen. De må ikke ændre på denne Programdel eller på Programmet. De skal selv tage forholdsregler mod eventuelle tab af data, der kan opstå, når Programmet ikke længere kan bruges.<br>
<br>
De skal 1) registrere alle kopier af Programmet og 2) sikre, at al anvendelse af Programmet udelukkende sker i overensstemmelse med Deres autoriserede brug og i henhold til vilkårene i denne Aftale.<br>
<br>
Licensen giver Dem ikke ret til at 1) bruge, kopiere, ændre eller distribuere Programmet på anden måde end foreskrevet i denne Aftale, 2) tilbageoversætte (reverse assemble, reverse compile) eller på anden måde oversætte Programmet, medmindre andet gælder ifølge ufravigelige lovbestemmelser, eller 3) fremleje, lease eller give Programmet i underlicens.<br>
<br>
Licensen træder i kraft første gang, De bruger Programmet, og bortfalder 1) på det tidspunkt, der er angivet i dokumentationen, der følger med Programmet, eller 2) når Programmet deaktiveres automatisk. Medmindre IBM i dokumentationen, der følger med Programmet, har angivet, at De har ret til at beholde Programmet (hvilket kan være omfattet af et yderligere vederlag), skal De destruere Programmet og alle kopier inden for ti dage efter udløbet af denne licens.<br>
<br>
<br>
2. Ingen garanti<br>
<br>
Bortset fra, hvad der måtte følge af ufravigelige lovbestemmelser, påtager IBM sig ingen forpligtelser uanset kundens forventninger til Programmets egnethed eller anvendelse eller til eventuel teknisk support. IBM indestår ikke for, at Programmet kan behandle, levere og/eller modtage datodata inden for og mellem det 20. og 21. århundrede.<br>
<br>
Denne fraskrivelse gælder ligeledes IBM's underleverandører, leverandører eller programudviklere (under et kaldet Leverandører).<br>
<br>
Producenter, leverandører eller udgivere af ikke-IBM-programmer kan have deres egne garantier.<br>
<br>
<br>
3. Ansvarsfraskrivelse<br>
<br>
Hverken IBM eller IBM's leverandører er ansvarlige for direkte eller indirekte skader, herunder, men ikke begrænset til, tabt avance eller andre indirekte tab eller følgeskader, selv om IBM er blevet gjort bekendt med muligheden for sådanne tab. Visse landes lovgivning tillader ikke ansvarsfraskrivelse for indirekte tab eller følgeskader. Ovenfor nævnte ansvarsfraskrivelser gælder derfor muligvis ikke Dem.<br>
<br>
<br>
4. Generelt<br>
<br>
Intet i denne Aftale skal ændre ved lovbestemte forbrugerrettigheder, der ikke kan fraskrives eller begrænses ved aftale.<br>
<br>
IBM kan ophæve licensen, hvis De misligholder vilkårene i denne Aftale. I det tilfælde skal De straks destruere Programmet og alle de kopier, De har oprettet af det.<br>
<br>
De har ikke ret til at eksportere Programmet.<br>
<br>
Ingen af parterne kan rejse krav i henhold til denne Aftale mere end to år efter, at årsagen til kravet er opstået, medmindre andet gælder ifølge ufravigelig lovbestemmelse.<br>
<br>
Hverken De eller IBM er ansvarlig for manglende opfyldelse af forpligtelser, der skyldes årsager uden for parternes kontrol.<br>
<br>
Der skal ikke betales yderligere vederlag for brug af Programmet i licensperioden.<br>
<br>
IBM yder hverken programsupport eller teknisk support, medmindre IBM har angivet andet.<br>
<br>
Nærværende Aftale er underkastet lovgivningen i det land, hvor Programmet erhverves, undtagen (1) i Australien, hvor lovgivningen i den stat eller det territorium, hvor handelen er indgået, regulerer denne Aftale, 2) i Albanien, Armenien, Bosnien/Hercegovina, Bulgarien, Den Tidligere Jugoslaviske Republik Makedonien, Forbundsrepublikken Jugoslavien, Georgien, Hviderusland, Kasakhstan, Kirgisistan, Kroatien, Moldova, Polen, Rumænien, Rusland, Slovakiet, Slovenien, Tjekkiet, Ukraine og Ungarn, hvor lovgivningen i Østrig regulerer denne Aftale, 3) i Storbritannien, hvor enhver tvist med baggrund i denne Aftale afgøres af engelsk lovgivning og er underlagt den engelske domstol, 4) i Canada, hvor provinsen Ontarios lovgivning regulerer denne Aftale, og 5) i Puerto Rico og USA samt den Kinesiske Folkerepublik, hvor staten New Yorks lovgivning regulerer denne Aftale.<br>
<br>
<br>
<br>
Del 2 - Særlige vilkår for specifikke lande<br>
<br>
<br>
AUSTRALIEN: <br>
<br>
Ingen garanti (paragraf 2):<br>
<br>
Følgende føjes til denne paragraf:<br>
<br>
Selvom IBM angiver, at der ikke gælder nogen former for garanti, kan De have visse rettigheder under Trade Practices Act 1974 eller anden lovgivning, og begrænsningerne er kun gældende i det omfang, det er tilladt ifølge gældende lov. <br>
<br>
Ansvarsfraskrivelse (paragraf 3):<br>
<br>
Følgende føjes til denne paragraf:<br>
<br>
Hvis IBM er skyldig i misligholdelse af en bestemmelse eller garanti i henhold til Trade Practices Act 1974, er IBM's ansvar begrænset til reparation eller erstatning af varen eller levering af en tilsvarende vare. Hvor denne bestemmelse eller garanti vedrører retten til at sælge, eller til faktisk besiddelse eller egentlig ejendomsret, eller varen er af en art, der normalt anskaffes til personlig brug eller forbrug i hjemmet, bortfalder begrænsningerne i denne bestemmelse.<br>
<br>
<br>
TYSKLAND:<br>
<br>
Ingen garanti (paragraf 2):<br>
<br>
Følgende føjes til denne paragraf:<br>
<br>
Garantiperioden for et Program er minimum seks måneder.<br>
<br>
Hvis et Program leveres uden Specifikationer, garanterer IBM alene, at programinformationen beskriver Programmet korrekt, og at Programmet kan anvendes i overensstemmelse med programinformationen. De skal kontrollere brugbarheden i henhold til programinformationen, inden returretten udløber. <br>
<br>
Ansvarsfraskrivelse (paragraf 3):<br>
<br>
Følgende føjes til denne paragraf:<br>
<br>
De begrænsninger og fraskrivelser, der er anført i denne Aftale, gælder ikke tab forvoldt af IBM som følge af svig eller grov uagtsomhed og ved udtrykkelige garantier. <br>
<br>
<br>
INDIEN:<br>
<br>
Generelt (paragraf 4):<br>
<br>
Følgende erstatter fjerde afsnit i denne paragraf:<br>
<br>
Eventuelle krav eller sagsanlæg skal fremsættes inden for to år, efter at årsagen til kravet opstod. I modsat fald bortfalder retten til at fremsætte kravet, og den anden part anses for frigjort fra eventuelle hæftelser i relation til det pågældende krav. <br>
<br>
<br>
IRLAND:<br>
<br>
Ingen garanti (paragraf 2):<br>
<br>
Følgende afsnit føjes til denne paragraf:<br>
<br>
Medmindre andet er udtrykkeligt angivet i nærværende vilkår, undtages hermed alle lovmæssige krav, herunder underforståede garantier, samt alle garantier i medfør af Sale of Goods Act 1893 eller Sale of Goods and Supply of Services Act 1980 dog uden præjudice for det generelle indhold af det foregående.<br>
<br>
<br>
ITALIEN: <br>
<br>
Ansvarsfraskrivelse (paragraf 3):<br>
<br>
Følgende erstatter denne paragraf:<br>
<br>
Medmindre ufravigelig lov foreskriver andet, er IBM uden ansvar for eventuelle tab, der måtte opstå. <br>
<br>
<br>
NEW ZEALAND:<br>
<br>
Ingen garanti (paragraf 2):<br>
<br>
Følgende føjes til denne paragraf:<br>
<br>
Selv om IBM angiver, at der ikke er nogen garantier, kan De have visse rettigheder under Consumer Guarantees Act 1993 eller anden lovgivning, der ikke kan fraviges. Consumer Guarantees Act 1993 finder ikke anvendelse, for såvidt angår varer eller serviceydelser, leveret af IBM, hvis disse varer og serviceydelser er anskaffet i forretningsøjemed som defineret i forannævnte lov.<br>
<br>
Ansvarsfraskrivelse (paragraf 3):<br>
<br>
Følgende afsnit føjes til denne paragraf:<br>
<br>
Hvis Programmer ikke er anskaffet i forretningsøjemed som defineret i Consumer Guarantees Act 1993, er begrænsningerne i denne paragraf underlagt begrænsningerne i forannævnte lov.<br>
<br>
<br>
STORBRITANNIEN: <br>
<br>
Ansvarsfraskrivelse (paragraf 3):<br>
<br>
Følgende tilføjes efter den første sætning i denne paragraf:<br>
<br>
Ansvarsfraskrivelsen gælder ikke eventuel misligholdelse fra IBM's side af de forpligtelser, der påhviler IBM ifølge paragraf 12 i Sale of Goods Act 1979 eller paragraf 2 i Supply of Goods and Services Act 1982.<br>
<br>
<br>
Z125-5543-01  (10/97)<br>
<br>
Licensinformation<br>
<br>
De nedenfor anførte Programmer licenseres under følgende vilkår, som supplerer vilkårene i International License Agreement for Evaluation of Programs.<br>
<br>
Programnavn:  IBM Developer Kit for Linux(TM), Java(TM) 2 Technology Edition, Version 1.3.0<br>
Programnummer:  None<br>
<br>
Specificeret Driftsmiljø<br>
<br>
Programspecifikationerne og oplysningerne om det Specificerede Driftsmiljø findes i den dokumentation, der leveres sammen med Programmet, f.eks. installations- eller brugervejledningen.<br>
<br>
Evalueringsperiode<br>
<br>
Licensen træder i kraft på den dato, De begynder at anvende Programmet, og udløber efter 30 dage.<br>
<br>
<br>
Document Form Number:  None<br>
Document Part Number:  None<br>
</BODY>
</HTML>