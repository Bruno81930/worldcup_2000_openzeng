<HTML>
<HEAD><META HTTP-EQUIV="content-type" CONTENT="text/html; charset=iso-8859-1"> 
<TITLE>Software License</TITLE>
</HEAD>
<BODY>
IBM:n kansainvälinen lisenssisopimus Ohjelmien arviointia varten<br>
<br>
<br>
Osa 1 - Yleiset ehdot<br>
<br>
<br>
LUKEKAA TÄMÄ SOPIMUS HUOLELLISESTI ENNEN OHJELMAN KÄYTTÄMISTÄ. IBM MYÖNTÄÄ OHJELMAN KÄYTTÖOIKEUDEN VAIN, JOS HYVÄKSYTTE TÄMÄN SOPIMUKSEN EHDOT. OHJELMAA KÄYTTÄMÄLLÄ SITOUDUTTE NOUDATTAMAAN TÄMÄN SOPIMUKSEN EHTOJA. JOS ETTE HYVÄKSY TÄMÄN SOPIMUKSEN EHTOJA, PALAUTTAKAA KÄYTTÄMÄTÖN OHJELMA VIIPYMÄTTÄ IBM:LLE.<br>
<br>
Ohjelman omistaa International Business Machines Corporation tai sen tytäryhtiöt tai niiden alihankkijat. Ohjelma on suojattu tekijänoikeudella, ja siihen myönnetään käyttöoikeus. Ohjelmaa ei myydä.<br>
<br>
Termillä "Ohjelma" tarkoitetaan alkuperäistä ohjelmaa ja sen kopioita tai ohjelman osan kopioita. Ohjelma koostuu koneella luettavista käskyistä sekä erillisistä ohjelman osista, kuten datasta, ääni- ja kuvatallenteista (grafiikasta, tekstistä ja kuvista) sekä muusta lisensoidusta aineistosta. <br>
<br>
Tämä sopimus sisältää Osan 1 - Yleiset ehdot ja Osan 2 - Maakohtaiset ehdot. Sopimus on ainoa Ohjelmaa koskeva sopimus, ja se korvaa kaikki aiemmat suulliset tai kirjalliset asiakkaan ja IBM:n väliset sopimukset. Osan 2 sisältämät ehdot saattavat korvata tai muuttaa Osan 1 sisältämiä ehtoja.<br>
<br>
<br>
1. Käyttöoikeus<br>
<br>
Ohjelman käyttö<br>
<br>
IBM myöntää Ohjelmaan ainoastaan käyttöoikeuden ilman siirto-oikeutta.<br>
<br>
1) Asiakas saa käyttää Ohjelmaa sisäisiin arviointi-, testaus- ja esittelytarkoituksiin koeajan, jonka jälkeen asiakas voi halutessaan ostaa Ohjelman. 2) Asiakas on oikeutettu tekemään kohtuullisen määrän kopioita Ohjelmasta tällaista käyttöä varten, ellei IBM ole ilmoittanut kopioiden tarkkaa määrää Ohjelman mukana toimitetuissa julkaisuissa. Tämän sopimuksen ehdot koskevat jokaista Ohjelmasta tehtyä kopiota. Asiakkaan tulee toisintaa tekijänoikeutta tai muuta oikeutta koskevat merkinnät kaikkiin Ohjelman tai sen osan kopioihin.<br>
<br>
OHJELMASSA VOI OLLA TOIMINTO, JOKA ESTÄÄ OHJELMAN KÄYTÖN KÄYTTÖOIKEUDEN PÄÄTYTTYÄ. ASIAKAS EI SAA YRITTÄÄ POISTAA TÄTÄ TOIMINTOA TAI MUUTENKAAN MUOKATA OHJELMAA. ASIAKKAAN TULEE VARAUTUA MAHDOLLISEEN TIETOJEN KATOAMISEEN, KUN OHJELMAA EI VOIDA ENÄÄ KÄYTTÄÄ.<br>
<br>
Asiakas sitoutuu 1) pitämään kirjaa kaikista Ohjelmasta tehdyistä kopioista ja 2) varmistamaan, että Ohjelman käyttö tapahtuu asiakkaan luvalla ja että kukin käyttäjä noudattaa tämän sopimuksen ehtoja.<br>
<br>
Asiakkaalla ei ole oikeutta tehdä seuraavaa: 1) Käyttää, kopioida, muokata tai siirtää Ohjelmaa muuten kuin tämän sopimuksen mukaisesti. 2) Kääntää Ohjelmaa takaisin lähtökielelle tai muulla tavoin kääntää Ohjelmaa, ellei pakottavasta lainsäädännöstä nimenomaan muuta johdu. 3) Myöntää Ohjelman käyttöoikeuksia edelleen tai vuokrata Ohjelmaa. <br>
<br>
Ohjelman käyttöoikeus alkaa, kun asiakas käyttää sitä ensimmäisen kerran, ja päättyy 1) Ohjelman mukana toimitetuissa julkaisuissa määrättynä päivänä tai määrätyn käyttöajan päätyttyä 2) silloin, kun Ohjelman käyttö estyy automaattisesti. Ellei ole sovittu, että asiakas saa pitää Ohjelman (jolloin saatetaan veloittaa lisämaksu), asiakas sitoutuu tuhoamaan Ohjelman ja kaikki siitä tekemänsä kopiot kymmenen päivän kuluessa käyttöoikeuden päättymisestä.<br>
<br>
<br>
2. Ei takuuta<br>
<br>
LAKISÄÄTEISTEN VELVOITTEIDEN LISÄKSI IBM EI MYÖNNÄ OHJELMALLE MITÄÄN TAKUUTA. IBM EI TAKAA KOLMANSIEN OSAPUOLTEN OIKEUKSIEN LOUKKAAMATTOMUUTTA, OHJELMAN MARKKINOITAVUUTTA TAI SOVELTUVUUTTA TIETTYYN TARKOITUKSEEN. IBM EI TAKAA, ETTÄ OHJELMA PYSTYY KÄSITTELEMÄÄN, VÄLITTÄMÄÄN TAI VASTAANOTTAMAAN OIKEIN PÄIVÄMÄÄRÄTIETOJA 1900- JA 2000-LUKUJEN SISÄLLÄ TAI VÄLILLÄ.<br>
<br>
Tämä rajoitus koskee myös kaikkia IBM:n alihankkijoita, toimittajia ja ohjelmiston kehittäjiä.<br>
<br>
Muiden kuin IBM-ohjelmien valmistajilla, toimittajilla tai julkaisijoilla voi olla omia takuita.<br>
<br>
<br>
3. Vastuunrajoitus<br>
<br>
IBM JA SEN ALIHANKKIJAT EIVÄT VASTAA TÄMÄN SOPIMUKSEN TAI SEN OSAN PERUSTEELLA MISTÄÄN EPÄSUORISTA TAI VÄLILLISISTÄ VAHINGOISTA EIVÄTKÄ TALOUDELLISISTA SEURAAMUKSISTA, KUTEN SAAMATTA JÄÄNEISTÄ VOITOISTA TAI SÄÄSTÖISTÄ. IBM EI VASTAA VAHINGOSTA SIINÄKÄÄN TAPAUKSESSA, ETTÄ IBM:LLE TAI SEN ALIHANKKIJOILLE ON ILMOITETTU TÄLLAISEN VAHINGON MAHDOLLISUUDESTA. JOS PAKOTTAVA LAINSÄÄDÄNTÖ EI SALLI VAHINGONKORVAUSVELVOLLISUUDEN RAJOITTAMISTA JOLTAKIN OSIN, KYSEINEN RAJOITUS EI KOSKE TÄTÄ SOPIMUSTA.<br>
<br>
<br>
4. Yleistä<br>
<br>
Mikään tämän sopimuksen sisältämä ehto ei vähennä kuluttajan kuluttajansuojalain mukaisia oikeuksia.<br>
<br>
IBM voi irtisanoa käyttöoikeuden, jos asiakas ei noudata sopimuksen mukaisia ehtoja. Tällöin asiakas sitoutuu tuhoamaan heti Ohjelman ja kaikki siitä tekemänsä kopiot.<br>
<br>
Asiakkaalla ei ole oikeutta viedä Ohjelmaa hankintamaasta.<br>
<br>
Kumpikaan sopimusosapuoli ei voi ryhtyä sopimusta koskeviin oikeudellisiin toimiin, jos perusteen syntymisestä on kulunut yli kaksi vuotta, ellei paikallisesta lainsäädännöstä muuta johdu.<br>
<br>
Kumpikaan sopijapuoli ei ole vastuussa velvoitteiden täyttämättä jättämisestä, jos tämä aiheutuu sopijapuolesta riippumattomasta syystä (ylivoimainen este). <br>
<br>
Ohjelman käytöstä ei peritä maksuja tämän käyttöoikeuden voimassaoloaikana.<br>
<br>
IBM ei toimita Ohjelmalle mitään ohjelmapalveluja tai teknistä tukea, ellei IBM erikseen muuta ilmoita.<br>
<br>
Tähän sopimukseen sovelletaan sen maan lainsäädäntöä, josta Ohjelma on hankittu, paitsi: 1) Australiassa sovelletaan sen osavaltion tai territorion lakeja, jossa Ohjelma on hankittu, 2) Albaniassa, Armeniassa, Valko-Venäjällä, Bosnia-Herzegovinassa, Bulgariassa, Kroatiassa, Tsekin tasavallassa, Georgiassa, Unkarissa, Kazakstanissa, Kirgisiassa, entisessä Jugoslavian tasavallassa Makedoniassa, Moldaviassa, Puolassa, Romaniassa, Venäjällä, Slovakiassa, Sloveniassa, Ukrainassa ja Jugoslavian liittotasavallassa sovelletaan Itävallan lakeja, 3) Isossa-Britanniassa kaikkiin tähän sopimukseen liittyviin kiistoihin sovelletaan Englannin lakia, ja Englannin tuomioistuimilla on riitatapauksissa yksinomainen toimivalta, 4) Kanadassa sovelletaan Ontarion provinssin lakeja ja 5) Yhdysvalloissa ja Puerto Ricossa sekä Kiinan kansantasavallassa sovelletaan New Yorkin osavaltion lakeja.<br>
<br>
<br>
<br>
Osa 2 - Maakohtaiset ehdot<br>
<br>
<br>
AUSTRALIA:<br>
<br>
Ei takuuta (kohta 2):<br>
<br>
Tähän kohtaan lisätään seuraava kappale:<br>
<br>
Vaikka IBM ei myönnä mitään takuuta, asiakkaalla voi olla tiettyjä oikeuksia, jotka on määritetty vuoden 1974 Trade Practices Act -laissa tai muussa sovellettavassa lainsäädännössä. Takuu on rajoitettu vain siinä määrin, kuin sovellettava lainsäädäntö sen sallii.<br>
<br>
Vastuunrajoitus (kohta 3):<br>
<br>
Tähän kohtaan lisätään seuraava kappale:<br>
<br>
Jos IBM rikkoo vuoden 1974 Trade Practices Act -laissa olevia ehtoja tai takuita, IBM:n vastuu rajoittuu tuotteiden korjaukseen tai vaihtoon tai vastaavien tuotteiden toimittamiseen. Jos nämä lain asettamat ehdot tai takuut liittyvät oikeuteen myydä, häiriöttömään hallintaan tai selvään omistusoikeuteen tai jos tuotteet ovat laadultaan sellaisia, että niitä tavallisesti hankitaan normaaliin henkilökohtaiseen tai yksityiseen käyttöön, mikään tämän kappaleen rajoituksista ei ole voimassa.<br>
<br>
<br>
SAKSA:<br>
<br>
Ei takuuta (kohta 2):<br>
<br>
Tähän kohtaan lisätään seuraavat kappaleet:<br>
<br>
Ohjelman takuuaika on vähintään kuusi kuukautta.<br>
<br>
Jos Ohjelma on toimitettu ilman määrityksiä, IBM takaa vain sen, että ohjelmatiedot kuvaavat Ohjelmaa oikein ja että Ohjelmaa voi käyttää ohjelmatietojen mukaisella tavalla. Asiakkaan tulee tarkistaa Ohjelman ohjelmatietojen mukainen käytettävyys "rahat takaisin -takuun" voimassaoloaikana.<br>
<br>
Vastuunrajoitus (kohta 3):<br>
<br>
Tähän kohtaan lisätään seuraava kappale:<br>
<br>
Tässä sopimuksessa määritetyt rajoitukset eivät ole voimassa, jos IBM on aiheuttanut vahingon tahallisesti tai törkeällä tuottamuksella.<br>
<br>
<br>
INTIA:<br>
<br>
Yleistä (kohta 4):<br>
<br>
Seuraava teksti korvaa tämän kohdan neljännen kappaleen: <br>
<br>
Jos toisella osapuolella on vaatimuksia toiselle osapuolelle, mutta osapuoli ei ole ryhtynyt oikeudellisiin toimiin kahden vuoden kuluessa siitä, kun peruste on syntynyt, vaatimuksen esittäjä menettää oikeutensa ja toinen osapuoli vapautuu kaikista velvoitteista, jotka vaatimuksesta voivat aiheutua.<br>
 <br>
<br>
IRLANTI:<br>
<br>
Ei takuuta (kohta 2):<br>
<br>
Tähän kohtaan lisätään seuraava kappale:<br>
<br>
Lukuun ottamatta tässä sopimuksessa nimenomaan mainittuja ehtoja mitkään laissa säädetyt ehdot, mukaan lukien takuuta koskevat ehdot, jotka on säädetty vuoden 1893 Sale of Goods Act -laissa ja vuoden 1980 Sale of Goods and Supply of Services Act -laissa, eivät ole voimassa.<br>
<br>
<br>
ITALIA:<br>
<br>
Vastuunrajoitus (kohta 3):<br>
<br>
Tämä kohta korvataan seuraavalla tekstillä: <br>
<br>
Ellei pakottavasta lainsäädännöstä muuta johdu, IBM ei vastaa mistään vahingoista. <br>
<br>
<br>
UUSI-SEELANTI:<br>
<br>
Ei takuuta (kohta 2):<br>
<br>
Tähän kohtaan lisätään seuraava kappale:<br>
<br>
Vaikka IBM ei myönnä mitään takuuta, asiakkaalla voi olla tiettyjä oikeuksia, jotka on määritetty vuoden 1993 Consumer Guarantees Act -laissa tai muussa lainsäädännössä, jota ei voida sulkea pois tai rajoittaa. Vuoden 1993 Consumer Guarantees Act -lakia ei sovelleta tuotteisiin tai palveluihin, jotka asiakas on hankkinut liiketoimintaa varten kyseisen lain määrittämällä tavalla.<br>
<br>
Vastuunrajoitus (kohta 3):<br>
<br>
Tähän kohtaan lisätään seuraava kappale:<br>
<br>
Jos ohjelmia ei ole hankittu liiketoimintaa varten vuoden 1993 Consumer Guarantees Act -lain määrittämällä tavalla, tämän kohdan rajoitukset ovat voimassa vain, mikäli kyseinen laki ne sallii.<br>
<br>
<br>
ISO-BRITANNIA:<br>
<br>
Vastuunrajoitus (kohta 3):<br>
<br>
Tämän kohdan ensimmäisen kappaleen perään lisätään seuraava kappale:<br>
 <br>
Vastuunrajoitus ei ole voimassa, kun IBM rikkoo sellaisia velvoitteitaan, jotka on määritetty vuoden 1979 Sale of Goods Act -lain pykälässä 12 tai vuoden 1982 Supply of Goods and Services Act -lain pykälässä 2.<br>
<br>
<br>
Z125-5543-01<br>
<br>
KÄYTTÖOIKEUSTIEDOT<br>
<br>
Alla lueteltujen ohjelmien käyttöä koskevat alla esitettyjen ehtojen lisäksi seuraavan sopimuksen ehdot: International License Agreement for Evaluation of Programs<br>
<br>
Ohjelman nimi:  IBM Developer Kit for Linux(TM), Java(TM) 2 Technology Edition, Version 1.3.0<br>
Ohjelman numero:  None<br>
<br>
Määritetty käyttöympäristö<br>
<br>
Ohjelman määritykset ja käyttöympäristötiedot ovat ohjelman mukana toimitetuissa julkaisuissa (kuten asennus- tai käyttöoppaassa).<br>
<br>
Arviointijakso<br>
<br>
Käyttöoikeus alkaa sinä päivänä, kun asiakas ensimmäisen kerran käyttää ohjelmaa, ja päättyy 30 päivän kuluttua.<br>
<br>
<br>
Document Form Number:  None<br>
Document Part Number:  None<br>
</BODY>
</HTML>
