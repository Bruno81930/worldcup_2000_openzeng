<HTML>
<HEAD><META HTTP-EQUIV="content-type" CONTENT="text/html; charset=iso-8859-1"> 
<TITLE>Software License</TITLE>
</HEAD>
<BODY>
Accordo Internazionale di Licenza per la Valutazione di Programmi<br>
<br>
<br>
Parte 1 - Condizioni generali<br>
<br>
<br>
SI PREGA DI LEGGERE ATTENTAMENTE QUESTO ACCORDO PRIMA DI UTILIZZARE QUESTO PROGRAMMA. IBM VI CONCEDE LA LICENZA D'USO DEL PROGRAMMA SOLTANTO SE ACCETTATE LE CONDIZIONI DEL PRESENTE ACCORDO. UTILIZZANDO IL PROGRAMMA VOI ACCETTATE DI ATTENERVI ALLE SEGUENTI CONDIZIONI. QUALORA NON FOSTE D'ACCORDO CON QUANTO SEGUE, DOVRETE RESTITUIRE TEMPESTIVAMENTE IL PROGRAMMA NON UTILIZZATO ALLA IBM.<br>
<br>
Il Programma è di proprietà della International Business Machines Corporation o di una delle sue consociate (IBM) o di un fornitore dell'IBM, è tutelato dalle leggi sul diritto d'autore, viene concesso in licenza ma non è venduto.<br>
<br>
Con il termine "Programma" si intende sia il programma originale che tutte le copie integrali o parziali di esso. Un Programma consiste di istruzioni in forma leggibile dalla macchina, sue componenti, dati, contenuto audiovisivo (quale immagini, testo, registrazioni o figure) e tutti i materiali su licenza associati. <br>
<br>
Il presente Accordo è suddiviso in: Parte 1 - Condizioni generali e Parte 2 - Condizioni applicabili ai singoli Paesi; esso costituisce la regolamentazione integrale relativa all'uso del presente Programma e sostituisce qualsiasi altra precedente comunicazione, verbale o scritta, intercorsa tra voi e la IBM. Le condizioni incluse nella Parte 2 possono sostituire o modificare quelle contenute nella Parte 1.<br>
<br>
<br>
1. Licenza<br>
<br>
Uso del Programma<br>
<br>
L'IBM vi concede una licenza d'uso non esclusiva e non trasferibile del Programma.<br>
<br>
La licenza vi consente di 1) utilizzare il Programma soltanto per valutazione interna, a scopo di test o di dimostrazione, a titolo di prova o di "try-and-buy" e 2) effettuare e installare un ragionevole numero di copie del Programma a supporto dei suddetti usi, eccetto il caso in cui, nella documentazione associata al Programma, la IBM indichi uno specifico numero di copie. Le condizioni della presente licenza si applicano a ciascuna delle copie che voi effettuate. Dovrete riprodurre su ciascuna copia, anche parziale, del Programma le indicazioni relative al diritto d'autore ed ogni altra indicazione relativa a diritti di proprietà. <br>
<br>
IL PROGRAMMA PUO' CONTENERE UN DISPOSITIVO DI DISABILITAZIONE ATTO A IMPEDIRNE L'UTILIZZO DOPO LA SCADENZA DELLA PRESENTE LICENZA. NON VI E' CONSENTITO DI MANOMETTERE TALE DISPOSITIVO O IL PROGRAMMA. DOVETE PRENDERE TUTTE LE PRECAUZIONI PER EVITARE LA PERDITA DI DATI CHE POTREBBE VERIFICARSI QUANDO IL PROGRAMMA NON POTRA' PIU' ESSERE UTILIZZATO. <br>
<br>
Dovrete 1) tenere la registrazione di tutte le copie del Programma; e 2) accertarvi che chiunque utilizzi il Programma lo faccia solo per l'uso autorizzato e rispetti le condizioni del presente Accordo.<br>
<br>
La licenza non vi consente di 1) utilizzare, copiare, modificare o distribuire il Programma, ad eccezione di quanto previsto nel presente Accordo; 2) disassemblare, decompilare, o in altro modo tradurre il Programma, salvo quanto espressamente previsto dalle norme inderogabili di legge; o 3) sublicenziare, concedere in noleggio o locazione il Programma. <br>
<br>
La presente licenza decorre dalla data in cui voi iniziate ad utilizzare il Programma, ed è revocata 1) al termine della durata o alla data specificata nella documentazione associata al Programma, o 2) nel momento in cui il Programma si disabilita automaticamente. Entro dieci giorni dalla revoca della presente licenza, dovete distruggere il Programma e tutte le copie effettuate, a meno che IBM specifichi nella documentazione fornita con il Programma, che potete trattenere il Programma (in questo caso può essere previsto il pagamento di un corrispettivo addizionale).<br>
<br>
<br>
2. Esclusione della garanzia<br>
<br>
CON RIFERIMENTO AL PROGRAMMA O AL SUPPORTO TECNICO, SE ESISTE, LA IBM, OLTRE ALLE GARANZIE INDEROGABILMENTE PREVISTE DALLA LEGGE, NON FORNISCE GARANZIE AGGIUNTIVE, NE' IMPLICITE NE' ESPLICITE, COMPRESE QUELLE RELATIVE ALLA COMMERCIABILITA' O ALL'IDONEITA' AD UNO SCOPO SPECIFICO. IBM NON FORNISCE ALCUNA GARANZIA RIGUARDANTE LA CAPACITA' DEL PROGRAMMA DI ELABORARE, FORNIRE E/O RICEVERE CORRETTAMENTE DATI NEL PASSAGGIO DAL XX AL XXI SECOLO E NEL CORSO DEL XX E DEL XXI SECOLO.<br>
<br>
Tale esclusione si applica anche a qualsiasi subappaltatore della IBM, fornitori o sviluppatori del programma IBM (cumulativamente denominati "Fornitori").<br>
<br>
Produttori, fornitori o proprietari di programmi non IBM possono fornire le proprie garanzie.<br>
<br>
<br>
3. Limitazione di responsabilità<br>
<br>
SALVO I LIMITI INDEROGABILI DI LEGGE, IN NESSUN CASO LA IBM O I SUOI FORNITORI SONO RESPONSABILI PER QUALSIASI DANNO DIRETTO O INDIRETTO IVI COMPRESI, TRA L'ALTRO, MANCATI GUADAGNI, MANCATI RISPARMI, ANCHE NEL CASO IN CUI LA IBM SIA A CONOSCENZA DEL POSSIBILE VERIFICARSI DI TALI DANNI. ALCUNE GIURISDIZIONI NON CONSENTONO L'ESCLUSIONE O LA LIMITAZIONE DI GARANZIE IMPLICITE, PERTANTO TALI ESCLUSIONI O LIMITAZIONI NON POSSONO ESSERE A VOI APPLICABILI. <br>
<br>
<br>
4. Disposizioni generali<br>
<br>
Il contenuto del presente Accordo non pregiudica in alcun modo le garanzie legali dei consumatori che non possono essere escluse o limitate per contratto. L'IBM può revocare la Licenza in caso di vostro inadempimento alle disposizioni del presente Accordo. In tal caso, voi dovete distruggere immediatamente il Programma e tutte le copie da voi effettuate.<br>
<br>
Non vi è consentito esportare il Programma.<br>
<br>
Ciascuna parte potrà adire l'autorità giudiziaria in relazione a questo Accordo entro due anni a far data dall'evento che legittima l'azione legale, a meno che la legge del Paese non disponga diversamente escludendo la possibilità di rinuncia o limitazione contrattuale.<br>
<br>
Ciascuna parte non sarà ritenuta responsabile per eventuali inadempimenti dovuti a cause al di fuori del proprio controllo.<br>
<br>
Per la durata della presente licenza non è richiesto alcun corrispettivo aggiuntivo per l'uso del Programma.<br>
<br>
La IBM non fornisce servizi o supporto tecnico al programma, se non diversamente specificato dalla IBM.<br>
<br>
Il presente Accordo è regolato dalle leggi del Paese in cui il Programma è stato acquisito, con le seguenti eccezioni: 1) in Australia, il presente Accordo è regolato dalle leggi dello Stato o del Territorio in cui è stato eseguito il contratto; 2) in Albania, Armenia, Bielorussia, Bosnia/Erzegovina, Bulgaria, Croazia, Repubblica Ceca, Georgia, Ungheria, Kazakhstan, Kirghizia, Repubblica di Macedonia, Moldova, Polonia, Romania, Russia, Repubblica Slovacca, Slovenia e Ucraina e Repubblica Federale Jugoslava, il presente Accordo è regolato dalle leggi dell'Austria; 3) nel Regno Unito, tutte le controversie relative al presente Accordo saranno regolate dalle leggi dell'Inghilterra e sottoposte alla esclusiva giurisdizione dei tribunali inglesi; 4) in Canada, il presente Accordo è regolato dalle leggi della Provincia dell'Ontario; e 5) negli Stati Uniti, Portorico e Repubblica Popolare Cinese, il presente Accordo è regolato dalle leggi dello Stato di New York.<br>
<br>
<br>
<br>
Parte 2 - Condizioni applicabili ai singoli Paesi<br>
<br>
<br>
AUSTRALIA:<br>
<br>
Esclusione della garanzia (Articolo 2):<br>
<br>
Il paragrafo seguente viene aggiunto a questo Articolo:<br>
<br>
Sebbene l'IBM specifichi l'esclusione delle garanzie, voi potete usufruire di eventuali diritti attribuiti dal Trade Practices Act del 1974 o da altre norme e i limiti applicabili sono esclusivamente quelli ammessi dalla legislazione in vigore.<br>
<br>
Limitazione di responsabilità (Articolo 3):<br>
<br>
Il paragrafo seguente viene aggiunto a questo Articolo:<br>
<br>
Qualora la IBM dovesse violare una condizione o garanzia derivante dal Trade Practices Act del 1974, la responsabilità dell'IBM sarà limitata alla riparazione o sostituzione dei beni o alla fornitura di beni equivalenti. Qualora la suddetta condizione o garanzia riguardi il diritto di vendere, il pacifico possesso o il titolo incontestabile, o se si tratta di beni che vengono comunemente acquistati per uso o consumo personale, domestico o familiare, nessuna delle limitazioni contenute nel presente paragrafo sarà applicabile. <br>
<br>
<br>
GERMANIA:<br>
<br>
Esclusione della garanzia (Articolo 2):<br>
<br>
Il paragrafo seguente viene aggiunto a questo Articolo:<br>
<br>
Il periodo minimo di garanzia è di sei mesi.<br>
<br>
Nel caso che un programma venga fornito senza le Specifiche, la IBM garantirà soltanto che le informazioni sul Programma descrivano correttamente il Programma, e che questo possa essere utilizzato secondo tali informazioni. Voi dovete verificare l'utilizzabilità secondo le informazioni sul Programma entro il periodo di garanzia "soddisfatti o rimborsati".<br>
<br>
Limitazione di responsabilità (Articolo 3):<br>
<br>
Il paragrafo seguente viene aggiunto a questo Articolo:<br>
<br>
Le limitazioni ed esclusioni specificate nell'Accordo non si applicheranno ai danni causati dalla IBM per frode o per colpa grave e per garanzia esplicita.<br>
<br>
<br>
INDIA:<br>
<br>
Condizioni generali (Articolo 4):<br>
<br>
Il seguente paragrafo sostituisce il quarto paragrafo di questo Articolo:<br>
<br>
Qualora entro due anni dal verificarsi dell'evento legittimante l'azione, non venga intrapresa alcuna azione, in relazione a qualsiasi pretesa che ciascuna parte vanti nei confronti dell'altra, la parte legittimata ad agire decadrà dal proprio diritto e l'altra parte sarà sollevata dalle obbligazioni scaturenti dalla richiesta di risarcimento.<br>
<br>
<br>
IRLANDA:<br>
<br>
Esclusione della garanzia (Articolo 2):<br>
<br>
Il paragrafo seguente viene aggiunto a questo Articolo:<br>
<br>
Fatto salvo quanto espressamente previsto dalle presenti condizioni, sono escluse tutte le condizioni previste per legge, comprese tutte le garanzie implicite, fatta eccezione di quanto fin qui disposto, e tutte le garanzie derivanti dal Sale of Goods Act del 1893 o dal Sale of Goods and Supply of Services Act del 1980.<br>
<br>
<br>
ITALIA:<br>
<br>
Limitazione di responsabilità (Articolo 3):<br>
<br>
Questo articolo viene sostituito dal seguente:<br>
<br>
Se non diversamente stabilito da norme inderogabili di legge, IBM non è responsabile di alcun danno che possa insorgere.<br>
<br>
<br>
NUOVA ZELANDA:<br>
<br>
Esclusione della garanzia (Articolo 2):<br>
<br>
Il paragrafo seguente viene aggiunto a questo Articolo:<br>
<br>
Sebbene l'IBM specifichi l'esclusione delle garanzie, voi potete esercitare eventuali diritti attribuiti dal Consumer Guarantees Act del 1993 o da altre norme inderogabili. Il Consumer Guarantees Act del 1993 non sarà applicabile a beni o servizi forniti da IBM, qualora voi richiediate tali beni o servizi per scopi professionali, come definito suddetto Atto.<br>
<br>
Limitazione di responsabilità (Articolo 3):<br>
<br>
Il paragrafo seguente viene aggiunto a questo Articolo:<br>
<br>
Qualora i Programmi non vengano acquisiti per uso professionale, come definito nel Consumer Garantee ACT 1993, le limitazioni contenute in questo articolo sono soggette alle limitazioni contenute nel suddetto Atto.<br>
<br>
<br>
REGNO UNITO:<br>
<br>
Limitazione di responsabilità (Articolo 3):<br>
<br>
Il seguente paragrafo viene aggiunto a questo Articolo alla fine del primo paragrafo:<br>
<br>
La limitazione di responsabilità non sarà applicabile a violazioni da parte di IBM di obbligazioni previste nella Section 12 del Sale of Goods Act del 1979 o nella Section 2 del Supply of Goods and Services Act del 1982.UNITED KINGDOM:<br>
<br>
<br>
Z125-5543-01  (10/97)<br>
<br>
INFORMAZIONI RELATIVE ALLA LICENZA<br>
<br>
I Programmi di seguito elencati sono concessi in licenza in base alle seguenti condizioni in aggiunta a quelle contenute nell'International License Agreement for Evaluation of Programs.<br>
<br>
Nome del Programma:  IBM Developer Kit for Linux(TM), Java(TM) 2 Technology Edition, Version 1.3.0<br>
Numero del Programma:  None<br>
<br>
Ambiente Operativo specificato<br>
<br>
Le informazioni sulle Specifiche del Programma e sull'Ambiente Operativo specificato sono riportate nella Guida per l'utente e per l'installazione fornita con questo Programma.<br>
<br>
Periodo di valutazione<br>
<br>
Il periodo di licenza inizia nel momento in cui cominciate ad utilizzare il Programma e termina dopo 30 giorni.<br>
<br>
<br>
Document Form Number:  None<br>
Document Part Number:  None<br>
</BODY>
</HTML>
