<HTML>
<HEAD><META HTTP-EQUIV="content-type" CONTENT="text/html; charset=iso-8859-1"> 
<TITLE>Software License</TITLE>
</HEAD>
<BODY>
Internationellt Licensavtal för Utvärderingsprogram<br>
<br>
<br>
Del 1 - Allmänna villkor<br>
<br>
<br>
LÄS IGENOM DETTA AVTAL NOGGRANT INNAN PROGRAMMET ANVÄNDS. IBM LICENSIERAR PROGRAMMET TILL ER ENDAST OM NI FÖRST ACCEPTERAR VILLKOREN I AVTALET. GENOM ATT ANVÄNDA PROGRAMMET ACCEPTERAR NI VILLKOREN. OM NI INTE ACCEPTERAR VILLKOREN I AVTALET SKALL NI OMGÅENDE RETURNERA DET OANVÄNDA PROGRAMMET TILL IBM.<br>
<br>
Programmet ägs av International Business Machines eller något av dess dotterbolag (IBM) eller någon underleverantör till IBM och licensieras till er, men säljs inte.<br>
<br>
Termen Program avser programmet i original samt alla fullständiga eller partiella kopior därav. Ett Program består av maskinläsbara instruktioner, dess komponenter, audio/visuellt innehåll (t.ex. bilder, text, inspelningar och filmer), samt tillhörande licensierat material.<br>
<br>
Detta Avtal omfattar Del 1 - Allmänna villkor och Del 2 - Nationsspecifika villkor och är det fullständiga avtalet för användningen av Programmet och ersätter all annan tidigare kommunikation, vare sig muntlig eller skriftlig, mellan er och IBM. Villkoren i Del 2 kan ersätta eller ändra de som finns i Del 1.<br>
<br>
<br>
1. Licens<br>
<br>
Användning av Programmet<br>
<br>
IBM ger en icke-exklusiv, icke-överlåtelsebar licens att nyttja Programmet. <br>
<br>
Ni får 1) använda Programmet enbart för intern utvärdering, test- eller demonstrationsändamål, på försöksbasis för eventuellt köp, och 2) göra och installera ett skäligt antal kopior av Programmet för att stödja sådan användning, såvida inte IBM anger ett specifikt antal kopior i den dokumentation som följer med Programmet. Villkoren i denna licens gäller för varje kopia ni gör. Ni måste reproducera noteringar om upphovsrätten liksom varje annan notering om äganderätt i varje kopia eller partiell kopia av Programmet.<br>
<br>
PROGRAMMET KAN INNEHÅLLA EN FUNKTION SOM FÖRHINDRAR ATT DET ANVÄNDS EFTER DET ATT LICENSEN UPPHÖRT ATT GÄLLA. DET ÄR INTE TILLÅTET ATT GÖRA INGREPP I DENNA FUNKTION ELLER I PROGRAMMET. NI BÖR VIDTA ÅTGÄRDER FÖR ATT UNDVIKA FÖRLUST AV DATA SOM KAN BLI FÖLJDEN NÄR PROGRAMMET INTE LÄNGRE KAN ANVÄNDAS. <br>
<br>
Ni skall 1) föra ett register över samtliga kopior av Programmet och 2) säkerställa att alla som använder Programmet gör det för er auktoriserade användning och följer villkoren i detta Avtal.<br>
<br>
Ni får inte: 1) använda, kopiera, infoga eller överlåta Programmet på annat sätt än vad som anges i detta Avtal; 2) disassemblera, dekompilera eller på annat sätt översätta Programmet såvida inte sådan rätt medges i tvingande lag, eller 3) underlicensiera, hyra ut eller leasa ut Programmet.<br>
<br>
Denna licens börjar gälla när ni använder Programmet första gången och upphör 1) efter den period eller per det datum som anges i dokumentationen som följer med Programmet, eller 2) när Programmet automatiskt stängs av. Om det inte anges i dokumentationen som följer med Programmet att ni kan behålla Programmet (i vilket fall en extra avgift kan utgå), måste ni förstöra Programmet och alla kopior ni gjort av det inom tio dagar efter det att licensen upphört att gälla.<br>
<br>
<br>
2. Ingen garanti<br>
<br>
UTÖVER VAD SOM FÖLJER AV TVINGANDE LAG, LÄMNAR IBM INGA GARANTIER, VARE SIG UTTALADE ELLER UNDERFÖRSTÅDDA, INKLUSIVE, MEN INTE BEGRÄNSAT TILL GARANTIER FÖR ICKE INTRÅNG I UPPHOVSRÄTT OCH UNDERFÖRSTÅDDA GARANTIER OM ALLMÄN BESKAFFENHET ELLER LÄMPLIGHET FÖR ETT VISST ÄNDAMÅL, MED AVSEENDE PÅ PROGRAMMET ELLER EVENTUELL TEKNISK SUPPORT. IBM LÄMNAR INGA GARANTIER FÖR PROGRAMMETS FÖRMÅGA ATT KORREKT BEHANDLA, LÄMNA OCH/ELLER TA EMOT DATUMANGIVELSER UNDER OCH MELLAN DET TJUGONDE OCH TJUGOFÖRSTA ÅRHUNDRADET.<br>
<br>
Undantaget gäller också för alla IBMs underleverantörer eller programutvecklare (tillsammans kallade "Underleverantörer") såvida inte tvingande bestämmelser i lag föreskriver annat.<br>
<br>
Tillverkare, underleverantörer eller utgivare av icke-IBM-program kan lämna egna garantier.<br>
<br>
<br>
3. Ansvarsbegränsning<br>
<br>
IBM ELLER DESS UNDERLEVERANTÖRER HAR INGET ANSVAR FÖR NÅGRA DIREKTA ELLER INDIREKTA SKADOR, INKLUSIVE, MEN INTE BEGRÄNSAT TILL NÅGON FORM AV EKONOMISKA FÖLJDSKADOR (INKLUSIVE UTEBLIVEN VINST ELLER UTEBLIVEN BESPARING), ÄVEN OM IBM HAR UPPMÄRKSAMMATS PÅ MÖJLIGHETEN TILL SÅDANA SKADOR. VISSA JURISDIKTIONER TILLÅTER INTE UNDANTAG ELLER BEGRÄNSNING AV ANSVAR FÖR SKADOR, VILKET KAN GÖRA ATT OVANSTÅENDE BEGRÄNSNING ELLER UNDANTAG INTE GÄLLER FÖR ER.<br>
<br>
<br>
4. Allmänna bestämmelser<br>
<br>
Ingenting i detta Avtal påverkar rättigheter som tillkommer konsument enligt tvingande lag.<br>
<br>
IBM kan säga upp er licens till omedelbart upphörande om ni inte följer villkoren i detta Avtal. I detta fall måste ni omedelbart förstöra Programmet och samtliga kopior ni gjort av det.<br>
<br>
Ni får inte exportera Programmet.<br>
<br>
Ingen av parterna har rätt att vidta rättsliga åtgärder under detta Avtal senare än två år efter det att den omständighet som ligger till grund för den rättsliga åtgärden inträffat, om inte annat föreskrivs i tvingande lag.<br>
<br>
Ingen av parterna är ansvarig för underlåtenhet att uppfylla sina skyldigheter, om underlåtenheten beror på omständigheter utanför partens kontroll.<br>
<br>
Ingen extra avgift utgår för användning av Programmet under denna licens varaktighet.<br>
<br>
IBM tillhandahåller inte någon programservice eller teknisk support såvida IBM inte anger annat.<br>
<br>
Lagen i det land där Programmet har anskaffats tillämpas på detta Avtal, utom i följande fall: (1) i Australien tillämpas lagen i den stat eller det territorium där transaktionen genomförs på detta Avtal; (2) i Albanien, Armenien, Bosnien-Hercegovina, Bulgarien, Georgien, Kazakstan, Kirgisistan, Kroatien, förutvarande Jugoslaviska Republiken Makedonien, Moldavien, Polen, Rumänien, Ryssland, Serbien/Montenegro, Republiken Slovakien, Slovenien, Republiken Tjeckien, Ukraina, Ungern och Vitryssland tillämpas lagen i Österrike på detta Avtal; 3) i Storbritannien tillämpas lagen i England på alla tvister rörande detta Avtal och underställs exklusivt engelska domstolars jurisdiktion; 4) i Kanada tillämpas lagen i provinsen Ontario på detta Avtal; 5) i USA och Puerto Rico samt i Folkrepubliken Kina tillämpas lagen i staten New York på detta Avtal.<br>
<br>
<br>
<br>
Del 2 - Nationsspecifika villkor<br>
<br>
<br>
AUSTRALIEN:<br>
<br>
Ingen garanti (Avsnitt 2):<br>
<br>
Följande stycke läggs till i detta Avsnitt:<br>
<br>
Trots att IBM anger att inga garantier ges kan ni ha vissa rättigheter under Trade Practices Act 1974 eller annan lagstiftning, och begränsningen gäller endast i den omfattning som medges i tillämplig lagstiftning. <br>
<br>
Begränsning av ansvar (Avsnitt 3):<br>
<br>
Följande stycke läggs till i detta Avsnitt:<br>
<br>
Om IBM bryter mot ett villkor eller en garanti som följer av Trade Practices Act 1974, är IBMs ansvar begränsat till reparation eller utbyte av varorna, eller leverans av likvärdiga varor. I de fall villkor eller garantivillkor gäller försäljningsrätt, besittningsrätt eller oinskränkt äganderätt, eller om varorna är av sådant slag som vanligen anskaffas för användning eller konsumtion i hemmet, gäller inte någon av begränsningarna i detta stycke.<br>
<br>
<br>
TYSKLAND:<br>
<br>
Ingen garanti (Avsnitt 2):<br>
<br>
Följande stycke läggs till i detta Avsnitt:<br>
<br>
Den kortaste garantitiden för Program är sex månader. <br>
<br>
Om ett Program levereras utan Specifikationer garanterar IBM endast att Programinformationen korrekt beskriver Programmet och att Programmet kan användas enligt Programinformationen. Ni måste kontrollera användbarheten enligt Programinformationen inom den period ni har rätt att få tillbaka pengarna om ni återlämnar programmet. <br>
<br>
Begränsning av ansvar (Avsnitt 3):<br>
<br>
Följande stycke läggs till i detta Avsnitt:<br>
<br>
Begränsningarna och undantagen som anges i Avtalet gäller inte för skador som orsakas av IBM, avsiktligt eller på grund av grov oaktsamhet, och inte heller ifråga om uttrycklig garanti. <br>
<br>
<br>
INDIEN<br>
<br>
Allmänt (Avsnitt 4):<br>
<br>
Följande ersätter fjärde stycket i detta Avsnitt:<br>
<br>
Om inte talan har inletts inom två år efter att grund för talan uppstod, ifråga om skadeståndsanspråk som någondera parten har mot den andra, är den berörda partens rätt att föra talan förverkad och den andra parten är befriad från sitt ansvar för sådana skadeståndsanspråk. <br>
<br>
<br>
IRLAND:<br>
<br>
Ingen garanti (Avsnitt 2):<br>
<br>
Följande stycke läggs till i detta Avsnitt:<br>
<br>
Förutom vad som uttryckligen anges i dessa villkor, utesluts härmed alla lagstadgade villkor, inklusive alla underförstådda garantier, däribland samtliga garantier enligt Sale of Goods Act 1893 eller Sale of Goods and Supply of Services Act 1980. <br>
<br>
<br>
ITALIEN:<br>
<br>
Begränsning av ansvar (Avsnitt 3):<br>
<br>
Detta Avsnitt ersätts av följande: <br>
<br>
Såvida inte annat anges i tvingande lag, ansvarar IBM inte för skador som kan uppkomma. <br>
<br>
<br>
NYA ZEELAND:<br>
<br>
Ingen garanti (Avsnitt 2):<br>
<br>
Följande stycke läggs till i detta Avsnitt:<br>
<br>
Trots att IBM anger att inga garantier ges, kan ni ha vissa rättigheter under Consumer Guarantees Act 1993 eller annan tvingande lagstiftning. Consumer Guarantees Act 1993 gäller inte för varor och tjänster som IBM tillhandahåller och som ni anskaffar för ett företag enligt definitionen i den Lagen.<br>
<br>
Begränsning av ansvar (Avsnitt 3):<br>
<br>
Följande stycke läggs till i detta Avsnitt:<br>
<br>
Om Programmen inte är anskaffade för ett företag enligt definitionen i Consumer Guarantees Act 1993, omfattas begränsningarna i detta Avsnitt av begränsningarna i den Lagen. <br>
<br>
<br>
STORBRITANNIEN:<br>
<br>
Begränsning av ansvar (Avsnitt 3):<br>
<br>
Följande stycke läggs till i detta Avsnitt i slutet av det första stycket:<br>
<br>
Begränsningen av ansvar är inte tillämplig på IBMs åsidosättande av de skyldigheter som följer av Avsnitt 12 i Sale of Goods Act 1979 eller Avsnitt 2 i Supply of Goods and Services Act 1982.<br>
<br>
<br>
Z125-5543-01  (10/97)<br>
<br>
LICENSINFORMATION<br>
<br>
Programmen som förtecknas nedan licensieras under följande villkor utöver dem i International License Agreement for Evaluation of Programs.<br>
<br>
Programbeteckning:  IBM Developer Kit for Linux(TM), Java(TM) 2 Technology Edition, Version 1.3.0<br>
Programnummer:  None<br>
<br>
Föreskriven driftsmiljö<br>
<br>
Information om programspecifikationer och föreskriven driftsmiljö finns i den dokumentation som levereras med Programmet, t.ex. installations- och användarhandbok.<br>
<br>
Utvärderingsperiod<br>
<br>
Licensen börjar gälla den dag då ni första gången använder Programmet och upphör efter 30 dagar.<br>
<br>
<br>
Document Form Number:  None<br>
Document Part Number:  None<br>
</BODY>
</HTML>
